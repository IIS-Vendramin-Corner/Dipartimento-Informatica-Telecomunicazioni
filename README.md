# Dipartimento-Informatica-Telecomunicazioni
MECCATRONICA ED INFORMATICA

Gli indirizzi Meccanica e Meccatronica ed Informatica e Telecomunicazioni sono attualmente tenuti presso l'ex istituto Tecnico Tecnologico Enrico Fermi di Venezia, che vede la sua sede nel cinquecentesco palazzo Zane-Collalto nei pressi di S.Polo, rinnovato per accogliere al meglio studentesse e studenti, a soli dieci minuti da Piazzale Roma e dalla Stazione.

La sede - ben organizzata - permette un rapporto alunno/docente privilegiato mantenendo una dimensione familiare. 

I corsi di Meccatronica ed Informatica forniscono agli allievi, oltre a buone competenze culturali e linguistiche, una preparazione scientifica avanzata ed una seria competenza sulle principali applicazioni tecnologiche. Nei 5 anni (biennio comune e triennio di specializzazione) gli studenti vengono formati sia per un percorso sereno e senza ostacoli all'università, sia per il mondo del lavoro.

La mentalità tecnico scientifica che ciascun ragazzo acquisisce grazie alle numerose ore di laboratorio gli permette infatti di conseguire un diploma spendibile in aziende dove si progetta al passo con le innovazioni e le nuove tecnologie.
